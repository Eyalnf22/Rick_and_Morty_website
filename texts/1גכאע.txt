עלילת סדרה:
ריק ומורטי היא סדרת אנימציה קומית מסוג מדע בידיוני שנוצרה על ידי דן הרמון וג'סטין רוילנד ומשודרת בערוץ Adult Swim. הסדרה עוקבת אחרי סיפורם של מדען אלכוהוליסט בשם ריק סנצ'ז ושל נכדו התמים מורטי סמית', במסעותיהם בין יקומים, ובמערכות היחסים המשפחתיות שלהם.

•	הרעיון לסדרה נוצר בעקבות סרטון פארודיה מונפש על "בחזרה לעתיד".
•	הסדרה מדורגת בין 10 סדרות הטלוויזיה הטובות בכל הזמנים על פי האתר    IMDb 
•	בישראל הסדרה משודרת בסלקום tv ובנטפליקס.
ריק סנצ'ז הוא מדען חכם ושתיין, שעובר לגור אצל הבת שלו בת' סמית. בביתה גרים גם בעלה ג'רי וילדיה: סאמר ומורטי, הם מבלים זמן רב עם סבם (ריק), שלוקח אותם להרפתקאות מסוכנות ומוזרות ביקומים מקבילים ובעולמות מרוחקים. לעיתים קרובות, האירועים הקיצונים משבשים את חייהם, ויוצרים בעיות במשפחה ובלימודים.

התוכנית כולה סובבת סביב הרפתקאותיהם של בני משפחת סמית:  מההורים,ג'רי ובת', ילדיהם סאמר ומורטי, ואבא של בת', ריק סנצ'ז, שמתגורר איתם כאורח. לדברי יוצר הסדרה, המשפחה מתגוררת מחוץ לסיאטל במדינת וושינגטון.
הרפתקאותיהם של ריק ומורטי, לעומת זאת, מתרחשות על פני מספר אינסופי של מציאויות, כאשר הדמויות נוסעות לכוכבי לכת ולממדים אחרים דרך פורטלים ומכוניתו המעופפת של ריק.
שידורים: 
הסדרה שודרה לראשונה ב-2 בדצמבר 2013, וזכתה לביקורות משבחות. בינואר 2014 היא חודשה לעונה שנייה, שהחלה ב-26 ביולי 2015. 
הפרק הראשון של העונה השלישית שוחררב-1 באפריל 2017, ללא הודעה מוקדמת. שאר פרקי העונה החלו לעלות החל מ-30 ביולי 2017.

טבלת השידורים:
עונות	מספר פרקים	              תאריך שידור ראשוני
		הפרק הראשון	הפרק האחרון 
1	10	2 בדצמבר 2013	14 באפריל 2014
2	10	26 ביולי 2015	4 באוקטובר 2015
3	11	1 באפריל 2017	1 באוקטובר 2017 


